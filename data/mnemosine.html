        <div class="project-content">
            <div class="project-header">
                <div class="project-title">Mnemosine</div>
                <div class="project-subtitle">Studio per una cura</div>
                <div class="project-year">2016-2017</div>
            </div>
            <div class="project-row">
                <div class="project-intro">
                    <img class="project-media full" src="img/mnemosine/mnemosine-1.jpg" alt="">
                </div>
                <div class="project-description">
                    <div>
                    Mnemòsine (in greco Μνημοσύνη, Mnemosùne) è, per la mitologia greca, la personificazione della Memoria. Figlia di Urano (il Cielo) e Gea (la Terra) è una delle titanidi ed è la madre delle Muse.
                    </div>

                    <div>Se è vero che l'arte è una forma di cura, una possibilità per manifestare il proprio sé più autentico, allora Mnemosine ha voluto provare a segnare un sentiero su questo cammino, per scoprire, riconoscere e portare cura alle piccole o grandi ferite che ognuno di noi ha vissuto a livello personale, famigliare o parentale.
                    Un lavoro sulla propria Memoria e su quella collettiva.
                    Mnemosine nasce nell'ottobre 2016 da una ricerca personale sul tema delle radici famigliari, dei blocchi legati alla propria storia e della cura delle ferite.
                    </div>

                    <div>Ho operato per mesi sui lenzuoli appartenuti alla mia famiglia, tramandati di generazione in generazione per linea matrilineare ed è stato naturale, quasi da subito, aprire questa esperienza anche all'esterno, a chi volesse mettersi in contatto con la propria storia e alle proprie ferite attraverso un'azione artistica.
                    Durante il 2017, inoltre, Mnemosine è diventato un progetto itinerante, fino a spostarsi nel nord Est e incontrare le artiste <a href="https://www.facebook.com/enne.effe Frasson">Nadia Enne Effe Frasson</a> e <a href="https://www.spigai.eu/">Alessandra Spigai</a> che hanno operato in due giornate distinte il loro contributo sui teli che hanno viaggiato con me in una valigia di cartone dei primi del Novecento.
                    </div>
                    <div>Durante l'anno, venticinque donne (+ un uomo) hanno partecipato alla condivisione delle cuciture, rielaborando le proprie ferite assieme alle mie, fino ad arrivare alla due performance finali, la prima presso la Galleria Il Fondaco di Bra e la seconda presso Sant'Antonio di Boves (Cn).
                    La performance è stata realizzata su di me, immobile a terra sui teli già operati nei mesi precedenti, attraverso l'uso di garze, ago e filo, in uno stato di assoluto silenzio e in un contesto di massima cura e meditazione, nella consapevolezza che l'azione artistica che si stava svolgendo era in grado di agire su ognuno ad un livello sottile, invisibile, ma in maniera profonda e indelebile.
                    </div>
                    <div>Considero l'ago, il filo e la garza gli strumenti per riparare il mondo, per ricucire insieme parti che altrimenti si perdono.
                    Mnemosine è stata la ricerca del punto debole, quello più delicato ma anche quello che porta su di sé una storia, per renderlo capace di parola e di visione.
                    </div>
                    <img class="project-media" src="img/mnemosine/mnemosine-2.jpg" alt="">
                    <img class="project-media" src="img/mnemosine/mnemosine-3.jpg" alt="">
                    <img class="project-media" src="img/mnemosine/mnemosine-4.jpg" alt="">
                </div>
            </div>
        </div>
