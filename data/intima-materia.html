        <div class="project-content">
            <div class="project-header">
                <div class="project-title">Intima materia</div>
                <div class="project-subtitle">
                    Clara Daniele | <a href="https://michelebruna.com/?fe2o3" target="_blank">Michele Bruna</a>
                    <br>grandArte HELP humanity.ecology.liberty.politics
                </div>
                <div class="project-year">
                    5/27 novembre 2022 | Cuneo, Palazzo Samone
                    <br>18 settembre/2 ottobre 2023 | Parigi, 59 Rivoli
                </div>
            </div>
            <div class="project-row">
                <div class="project-intro">
                    <div class="project-intro-text">Il metallo e la fibra</div>
                    <div class="project-media project-video full" data-src="img/intima-materia/intima-materia.mp4">
                        <img src="img/intima-materia/intima-materia-poster.png">
                    </div>
                </div>
                <div class="project-description">
                    <div>
                        Nella sua ‘Breve storia del sangue’, Rose George scrive che "il ferro contenuto nel nostro sangue viene dalla
                        morte delle supernove, come tutto il ferro del nostro pianeta" L’elemento ferroso, dunque, come un legame tra
                        l’immensamente grande e l' infinitamente piccolo, come un unico filo conduttore tra l’intimità insondabile
                        dell’artista e la dimensione materica della sua azione.
                    </div>
                    <img class="project-media full" src="img/intima-materia/intima-materia-1.jpg" alt="">
                    <div>
                        Clara Daniele e Michele Bruna, in questo loro poderoso incontro, esplorano con insolita forza il pulviscolo
                        cosmico che aleggia intorno a noi. Il metallo e la fibra, il tessuto e la carta, l’acqua che tutto lega e tutto
                        trasforma. Anche la polvere di stelle, raccolta dal pavimento come residuo del processo artistico dell’uno,
                        diviene pigmento e colore per la creazione dell’altra. Come nella migliore tradizione artistica, entrambi
                        rimuovono strati. Lui di materiale ferroso e cartaceo, velocizzando un ossidazione che diventerà sede per
                        figure astratte e irripetibili, lei di pelle e ricordi, per lasciare intravedere l' interno di un corpo che è anche
                        dolore.
                    </div>
                    <img class="project-media" src="img/intima-materia/intima-materia-3.jpg" alt="">
                    <div>
                        Il risultato è una materia intima che si porta addosso tutte le materie intime possibili: figure e sogni, memorie e
                        turbamenti, tradizioni e legami. L’immensamente grande e l' infinitamente piccolo racchiusi in un discorso
                        complementare e senza fine, libero di sperimentare nuove forme di associazione tra ferro e cuore, riscattando
                        l’elemento umano dalla materia fredda delle supernove.
                        <br><div class="firma">Sandro Bozzolo</div>
                    </div>
                    <img class="project-media" src="img/intima-materia/intima-materia-4.jpg" alt="">
                    <div>
                        La ruggine | il ferro | il sangue
                        <br>Il tessuto | il bianco | la memoria

                        <br><br>Questi elementi si sono mischiati fino a legarsi indissolubilmente nei mesi di lavoro e scambio con Michele
                        Bruna negli spazi interni ed esterni condivisi.
                        Da subito la ricerca di Clara Daniele ha trasportato la materia esterna nell'intimità interna del corpo, nel senso
                        ampio del termine.
                    </div>
                    <img class="project-media" src="img/intima-materia/intima-materia-2.jpg" alt="">
                    <div>
                        Il tessuto, strappato in lunghe bende e impastato di acqua e farina, è servito come materiale scultoreo per
                        creare casse toraciche cave, lasciando intravedere l' ossidazione interna generata dal trascorrere del tempo,
                        dal sangue ferroso e dalla vita.
                        Il lenzuolo integro, invece, è stato utilizzato come sindone laica per accogliere e trattenere i segni astratti che
                        la ruggine ha generato nei mesi di lavorazione al progetto, quasi come un operazione fotografica di
                        esposizione multipla.
                    </div>
                        <img class="project-media" src="img/intima-materia/intima-materia-5.jpg" alt="">
                    <div>
                        I lavori precedenti dell' artista, quelli incentrati sulla sutura delle ferite, riaffiorano attraverso il nuovo tentativo di
                        salvare e ricucire la materia ferrosa ormai ossidata e impossibilitata a rimanere integra, generando un ulteriore
                        stratificazione di senso che si fa soglia per nuove possibilità espressive.
                    </div>
                    <img class="project-media" src="img/intima-materia/intima-materia-6.jpg" alt="">
                </div>
            </div>
        </div>
