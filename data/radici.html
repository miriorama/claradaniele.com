        <div class="project-content">
            <div class="project-header">
                <div class="project-title">Radici</div>
                <div class="project-subtitle">
                    Installazione site-specific della durata di 6 mesi presso un bosco abbandonato
                    <br>Colline di Boves (Cn)
                </div>
                <div class="project-year">2015-2016</div>
            </div>
            <div class="project-row">
                <div class="project-intro">
                    <img class="project-media full" src="img/radici/radici-1.jpg" alt="">
                </div>
                <div class="project-description">
                    <div>
                    L'installazione, realizzata con gli abiti in tela di canapa e lino presentati al concorso di Moda  Etica, ha dialogato per 180 giorni col bosco e col passare dei mesi si è trasformata, si è  integrata sempre di più con lo spazio naturale circostante, interagendo con le persone di passaggio attraverso un diario di bordo.
                    Radici è un tentativo di ricucire gli infiniti testi che emergono dalle pieghe dei territori e lo fa attraverso degli abiti che dalla terra nascono (la canapa coltivata dalle antenate della mia famiglia) e che alla terra ritornano, in un ciclo che si chiude.
                    Gli abiti prendono vita al tocco del bosco, nel silenzio che non è mai tale, perché è un fermento continuo quello che si può ascoltare stando fermi a contemplare i tessuti mossi dal vento, bagnati dalla pioggia, appesantiti dalla neve e asciugati dal sole.
                    </div>
                    <img class="project-media" src="img/radici/radici-2.jpg" alt="">
                    <div>L'abito è come un medium carico di riferimenti culturali, famigliari, ancestrali: l'abito bianco è purezza, matrimonio, ma nelle culture orientali veste la morte; ogni passante vi si rapporta rispetto alla propria esperienza di vita personale, ognuno trasferisce e legge le
                        proprie emozioni attraverso la visione prodotta dallo straniamento degli abiti appesi agli alberi.
                    </div>
                    <img class="project-media" src="img/radici/radici-3.jpg" alt="">
                    <div>
                    Radici cerca di registrare gli incontri che le persone, gli animali e gli insetti possono fare mettendosi in relazione con gli abiti appesi, sempre in un' ottica di silenzioso ascolto, che da esterno si trasforma facilmente in ascolto interno, interiore.
                    Si ascolta l'usura del tempo, se ne riconoscono i segni e ci si immerge nel flusso del cambiamento e dell'impermanenza,nascono nuove consapevolezze dalla contemplazione: in ogni attimo non siamo più quel che eravamo e non siamo ancora quello che saremo.
                    </div>
                    <img class="project-media" src="img/radici/radici-4.jpg" alt="">
                </div>
            </div>
        </div>
