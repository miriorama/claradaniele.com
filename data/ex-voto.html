        <div class="project-content">
            <div class="project-header">
                <div class="project-title">Ex voto</div>
                <div class="project-subtitle">installazione mixed media<br>Galleria Mémoire de l'Avenir, Parigi</div>
                <div class="project-year">1-30 marzo 2019</div>
            </div>
            <div class="project-row">
                <div class="project-intro">
                    <div class="project-intro-text">«È inesprimibile il modo con cui Dio ferisce l'anima»</div>
                    <img class="project-media full" src="img/ex-voto/ex-voto-1.jpg" alt="">
                </div>
                <div class="project-description">
                    <img class="project-media" src="img/ex-voto/ex-voto-5.jpg" alt="">
                    <div>
                        Testo critico a cura di Alessandra Spigai.<br>Ne "Il castello interiore" Santa Teresa (1515-1582) scrive: «È inesprimibile il modo con cui Dio ferisce l'anima.
                        Il tormento è così vivo che l'anima esce fuori di sé, benché insieme sia tanto dolce da non poter essere paragonato ad alcun piacere sulla terra.
                        Perciò, l'anima vorrebbe star sempre morendo per la forza di quel male. Lo spasimo della ferita era così vivo che mi faceva uscire nei gemiti, ma insieme pure tanto dolce da impedirmi di desiderarne la fine e di cercare altro diversivo fuori che Dio.
                        Benché non sia un dolore fisico ma spirituale, vi partecipa un poco anche il corpo, anzi molto. Allora tra l'anima e Dio passa come un soavissimo idillio».
                    </div>
                    <img class="project-media" src="img/ex-voto/ex-voto-2.jpg" alt="">
                    <img class="project-media" src="img/ex-voto/ex-voto-3.jpg" alt="">
                    <div>
                        Nell'opera Ex Voto, ultimo lavoro di Clara Daniele, la raccolta, la scelta e l'intervento coercitivo sulle icone religiose di sante e madonne è una manipolazione artistica tacitativa e seducente.
                        <p>Agisce sulla assodata angelicazione della attività/sessualità dell'immagine della donna santa tacitandole ogni possibilità attraverso nastri adesivi neri che chiudono occhi e mani,
                            cavi e filamenti che trattengono movimenti ed intenzioni, cancellazioni e utilizzo dell'usura del tempo come strumento di segno.</p>
                        </div>
                        <img class="project-media" src="img/ex-voto/ex-voto-4.jpg" alt="">
                    <div>
                        Questi tiranti rossi che cuciono gli occhi sono lacrime di sangue che attraversano e sottolineano quella che viene detta dai maestri spirituali la "trasverberazione"
                        (dal latino "verberatio", "colpo", "ferita", con la preposizione "trans", cioè "che attraversa") che è "l'essere toccati e come attraversati dall'amore divino che ferisce e dona una dolcezza che nessun amore terreno al mondo potrebbe mai donare".
                        <p>Lo sguardo dell'osservatore che si pone su quest'opera scorre da donne a madri e madonne, quasi schivando istintivamente l'immagine del maschio, scivola tra una scoperta e un'altra dei vari interventi e modificazioni sulle icone mistiche.</p>
                    </div>
                    <img class="project-media" src="img/ex-voto/ex-voto-6.jpg" alt="">
                    <div>
                        Azione che apparentemente mima un lieve camminare dell'artista in punta di piedi nelle esperienze della vita, che si limita a raccogliere e correggere a suo modo, ma che in realtà significa una presenza seducente ben più forte,
                        in quanto ella trasforma intensamente gli elementi femminili sul suo percorso, rendendoli altri da sè, a tratti ambigui, sospesi, trattenuti, e offrendo con questo gesto artistico un'impronta radicale, una suggestione d'estasi viscerale
                        e controversa che arriva a suggerire concetti masochistici, o almeno profondamente fisicamente appassionati. Nell'opera Ex voto Clara Daniele mette le mani sull'alleanza dello spirito e del corpo della donna con la divinità,
                        superando la collocazione temporale del femminile, e stimolando sull'osservatore nuovi quesiti ed enigmi che sono il vero cuore dell'arte contemporanea.
                    </div>
                    <img class="project-media" src="img/ex-voto/ex-voto-7.jpg" alt="">
                </div>
            </div>
        </div>
