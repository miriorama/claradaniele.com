        <div class="project-content">
            <div class="project-header">
                <div class="project-title">Sedimenti</div>
                <div class="project-subtitle">
                    Installazione site specifici composta da garze, lenzuoli e camicie antiche in lino e canapa.
                    <br>Performance 25 settembre 2021- chiesa di Santa Caterina, Lisio.
                </div>
                <div class="project-year">Restituzione della Residenza Artistica Terre di Mongia 2021</div>
            </div>
            <div class="project-row">
                <div class="project-intro">
                    <div class="project-intro-text">La sacralità della memoria<br>| di generazione in generazione |</div>
                    <img class="project-media full" src="img/sedimenti/sedimenti-1.jpg" alt="">
                </div>
                <div class="project-description">
                    <div>
                    I lenzuoli e le camicie da notte di questa installazione parlano delle storie e delle persone della Valle: sono la testimonianza di una memoria collettiva e ci riportano a fare diretta esperienza delle nostre origini.
                    Mantengono il ricordo dei corpi che li hanno usati e vissuti ed è con questi segni che mi interessa provare a lavorare.
                    Questi semplici pezzi di stoffa possono suscitare una risposta emotiva immediata: riescono a metterci in comunicazione con l'esperienza del nostro tempo limitato di essere al mondo.
                    </div>
                    <img class="project-media" src="img/sedimenti/sedimenti-2.jpg" alt="">
                    <div>
                    Questi teli evocano fragilità, ma anche vita e rigenerazione continua: è molto probabile che in questo bianco siano avvenuti concepimenti, nascite e decessi.
                    È di questa memoria che desidero parlare.
                    È di questa memoria che desidero prendermi cura.
                    Siamo fatti di tutte le nascite e di tutte le morti che sono accadute intorno a questo bianco che ancora abbaglia e che continuerà a sopravviverci.
                    </div>
                    <img class="project-media" src="img/sedimenti/sedimenti-3.jpg" alt="">
                    <div>
                    L'opera tenta di dare voce ad una coralità di vissuti (non sempre edificanti) principalmente legati al femminile, ma in costante dialogo con la storia di ognuno e di tutti.
                </div>
                    <div>
                    Fondamentale è stato anche il legame con l'ambiente architettonico dell'installazione: la sacrestia della chiesa di Santa Caterina.
                    Questo luogo conteneva il sacro, lo proteggeva, lo preparava ed è qui che sono rimasta a cucire durante la performance.
                    La sacrestia, dunque, come una camera per raccogliere le forze e rigenerare il legame della valle tra le generazioni passate e quelle future.
                    </div>
                    <img class="project-media" src="img/sedimenti/sedimenti-4.jpg" alt="">
                    <div>
                    Il desiderio è stato quello di un'esperienza di arte partecipata.
                    Durante il tempo della performance ho cucito insieme tessuti molto antichi appartenuti ad alcune famiglie della valle e ho percepito il mio lavoro come una cura (operata attraverso le garze e l'uso del filo che ha unito ciò che prima esisteva separato).
                    Contemporaneamente non ho potuto fare a meno di portare all'interno di questa performance una parte di me - la creazione di un nido, un nuovo concepimento, una nuova nascita.
                    </div>
                </div>
            </div>
        </div>
